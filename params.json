{"name":"Refereren","tagline":"Sofie Pootemans","body":"# Refereren #\r\n06 mei 2014, [Sofie Pootemans](http://encyclopedy14.wordpress.com/), [Encyfeestbende](http://encyfeestbende.github.io/Writing.github.io/) \r\n\r\nJuist kunnen refereren is een noodzakelijk kwaad voor iedere student. Gelukkig zijn er tegenwoordig allerlei hulpmiddelen en tools om een correct uitgeschreven referentie te verkrijgen. Buiten correct refereren, is het ook van belang om een passende referentielijst op te stellen. Daarom volgen er enkele tips om de puntjes op de i te zetten. \r\n\r\nOm een juiste referentielijst te kunnen opstellen moeten we eerst weten wat een referentielijst nu net inhoud. De term wordt vaak verward met een bibliografie. Toch zijn de twee termen geen synoniemen van elkaar en is er wel degelijk een verschil. Een **bibliografie** is een lijst van werken die binnen een bepaalde periode zijn gelezen, maar daarom niet per se gebruikt zijn in het werk van de student. Een **referentielijst** is de lijst van de bronnen waarnaar gerefereerd wordt in het werk van de student.\r\n\r\nEnkele belangrijke zaken bij het samenstellen van een referentielijst:\r\n\r\n- Referentielijsten worden alfabetisch op naam van de auteur opgesteld. \r\n- Meerdere bronnen van dezelfde auteur worden gerangschikt op publicatiedatum. \r\n- Er moet rekening gehouden worden met het aantal auteurs van het werk. Een bron met maar één auteur wordt voor een bron met twee of meerdere auteurs geplaatst.\r\n- Refereren op het einde van je paper of thesis is niet voldoende, ook in je werk zelf moet je verwijzen naar bronnen. \r\n\r\nOok bij **parafraseren**, iemands bevindingen in eigen woorden weergeven, en **citeren**, letterlijk iemands bevindingen overnemen, moet je refereren. Dit gebeurt door achter de parafrase of het citaat de naam van de auteur en het jaartal van de publicatie van het werk tussen haakjes te plaatsen. Citaten moeten ook altijd tussen aanhalingstekens worden geplaatst.\r\n\r\nVoor meer tips over het correct schrijven van een paper zie [deze site](http://dspace.ou.nl/bitstream/1820/4375/1/Tips%20and%20tricks%20academisch%20schrijven.pdf)\r\n   ","google":"","note":"Don't delete this file! It's used internally to help with page regeneration."}